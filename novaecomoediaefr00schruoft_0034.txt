30 NOVAE COMOEDIAE FRAGMENTA

exhibuit Alfredus Koerte in Hermae vol. 43 (1908) p. 38-—57 et in
A. P. VI p. 230 sq., qui non pauca sanavit. (cf. Demiaficzuk: fr. adesp-
nr. 22—23 et P. Legrand: Daos p. 341 adn. 4).

Quattuor fragmenta a Blassio feliciter coniuncta sunt. Columnae
secundae versum secundum totius comoediae centesimum fuisse adscripta
littera ρ significatum est. Itaque cum singulae columnae 27 versus
contineant, nostrum fragmentum a comoediae v. 72 incipere concludi
potest. In verso papyri duo prologi inveniuntur, de quibus, cum ad hanc
comoediam pertinere mihi non videantur, in appendice agam.

In prima columna secum loquentem videmus servm, qui a domina.
sua propter flagitium aliquod vituperatus esse videtur. E versibus 99 sq.
apparet agi de filiae eius fuga. Magis quam dominam se timere servus
dicit erum ipsum ex itinere reversum (cf. v, 166> omniumque rerum
adhuc ignarum. Aut summa calliditate agendum esse aut omnia frustra.
incepta. Haec verba sunt secum deliberantis, ut assentiri non possim
M. Croiset et A. Koerte, qui plures in scaena versari personas con-
tenderunt. Accedit ad eum Phaedimus, quem amatorem puellae eius
esse, quae domo effugit, cum e toto sermone tum e versibus 149 sq.
apparet. Is servum modeste salutantem vehementer repellit ut rerum
adversarum auctorem. Quid ei crimini det iuvenis, e v. 150 sq. apparebit.
Servus respondet, non sibi oboedientem esse fortunam sed deis.

In versibus quattuordecim deperditis advenisse dominum servi et
paulum secessisse Phaedimum, ne ab illo conspiciatur, inde apparet, quod
in columnae secundae versibus primis patrem puellae, qui filiam suam
domi non esse cognovit, miseram sortem suam conquerentem et e servo,
quonam fugerit puella, quaerentem videmus (v. 99—104)] Deinde dominus
cum servo suo domum intrat. Qui postquam discesserunt, et Phaedimus
ex eo loco, quo se abdiderat, prodit (104) et accedit amicus eius Nice-
ratus, qui, cum illum non videat, se mirari dicit, quod nusquam con—
spicatus sit Phaedimum. Deinde postquam alter alterum conspexit,
multaque seeum locuti sunt, cum Phaedimus, quomodo eum salutet
propter amicitiam priorem et perfidiam eius nuper cognitam se nescire
dicat, eum incipiunt sermonem agere, qui usque ad finem nostri frag·
menti continuatur. Multa autem in eo inveniuntur similia sermoni inter*
Pistoclerum et Mnesilochum in Bacchidis Plautinis (V. 534 sq.) habito
(cf. etiam Ο. Schaffner, De aversum loquendi ratione in com. Graeca,
diss. Giss. 1911, p. 20).

Phaedimus Niceratum inopinantem gravissime accusat, quod infidum
se praebuerit. Nam cum pater puella amata se privaturus fuerit, Nice-
ratum studuisse, ut eam ipse in matrimonium ducat (cf. v. 150 a Sud-
hausio suppletum). Frustra primo suspicionem falsam tollere conatur⁴
Niceratus. Sed curn tandem Phaedimum commoverit, ut se rem explicare
sinat, accedit ad eos Chaerestratus, quem in portum miserat Phaedimus,

