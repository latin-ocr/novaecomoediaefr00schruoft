„A

aa}

alodo

PRAEFATIO

Novae comoediae praeter Menandrum fragmenta in papyris reperta,

‚ quae in collectionibus papyrorum aut alibi dissipata erant, postquam ipse ⁷
’ colligere ea et emendare coepi, collecta sunt et edita inter cetera comoe-

diarum Graecarum fragmenta post editionem Kockianam reperta ab Ioh.
Demiaficzuk in Supplemento Comico, Krakowiae 1912. Sed cum hic
neque papyros denuo inspexerit, quod ut fructu non parvo facere ipse
potuerim, larga munificentia curatorum legati Schassiani Kiliensis et eximia
benevolentia eorum virorum doctorum, qui ad collectiones suas aditum
mihi patefecerunt, inprimis Gu. Schubart, A. Hunt‚ P. Jouguet, facultas
mihi data est, neque in fragmentis emendandis multum profecerit, iterum
ea pertractare necesse erat.

Ordinem autem fragmentorum institui eum, ut e numero eorum,
quae in poetarum comicorum codicibus servata sunt, potiora secundum
papyrorum aetatem minoribus anteposuerim, deinde ea exhibuerim, quae
Didymi et Satyri libris, qui e papyris nobis innotuerunt, continentur, in
appendice denique de duobus argumentis metricis et fragmento quodam
veteris comoediae egerim, quod esse Eupolidis Demorum conatus sum
demonstrare.

Omisi pap. Oxyrhynch. 428„ quia fragmentum hoc minimum tra·
goediae potius quam comoediae esse puto. Pap. autem Soc. Ital. 126.
(e libro Papiri Greci e Latini 11. 1913) ut omitterem, mihi suasit Sud-
hausius, qui hanc mediae comoediae attribuendam esse demonstrari posse
iudicavit.

Signa et cancellos adhibui usitatos, litteras autem mutilas sed certas
punctis non substruxi. ’

De comoediarum argumentis et auctoribus in introductionibus bre-
viter actum est, nomina autem auctorum nulla eruere potui3 hoc unum
constat, fragmenti 5. argumentum cohaerere cum Andria Menandrea.

. Restat, ut gratissimo animo confitear me in hac editione conficienda
quam maxime adiutum esse a magistro meo S. Sudhaus, qui pro patria
pugnans gloriosissima simul et luctuosissima morte nobis ereptus est, cum
multa hic sanaverit ipse et in ceteris rebus egregio consilio atque auxilio
benevolentissimo semper mihi adfuerit. Idem gratias ago summas F. Ja-
coby, qui in schedis revisendis benigne me adiuvit.

Kiliae‚ mense Aprili 1915.
O. Schroeder.

Gai-many

