Pap. Oxyr. 11. 39

Davi servi et Simonis senis; deinde quae aguntur utroque loco eadem
fere sunt: iuvenem videmus pro puella desponsata peregrinam (cf. v. 25
τῆς ξᾶνης et Andr. v. 439 hospitae) amantem et in matrimonium ducere
cupientem, Davum servum adiutorem eius et deliberantem de domini
consilio, Simonem nuptias parantem. Accedit quod sponsae pater utroque
loco diuturna amicitia cum Simonis familia coniunctus est (cf. v. 8 sq.
et Andr. v, 538 sq.). Tum similes habes sententias Davi deliberantis hanc:

v. 34 αόλ]ητριδὶοο γὰρ eunuchizati >g - χάριν,
ml βοοκολῆσαι δεσπό[την ἀπράγμονα
ἔστιν νσωνῆτου.

et Simonis Terentianae illam:

582 ego dudum non nil veritus sum, Dave, abs te,
ne faceres idem,
quod volgus servornm solet, dolis ut me deluderes,
propterea quod amat filius.

Multa igitur similia inveniuntur, sed in aliis rebus magnae depre-
henduntur discrepantiae. Ac primum quidem auctor id, quod spectatores
de argumento scire vult, eo modo profert, ut iuvenis servum de consilio
sno certiorem faciat, quod probare ille diu cunctatur, in Andria autem
Terentiana per Simonem de filii amore certiores fiunt, quod Menandrum
imitatum fecisse Terentium tradit Donatus ad prol. v, 14, et ab eodem
Davus frustra deterretur, ne filium adiuvet, cuius consilium ab initio
probat.

Deinde in hac comoedia puella amata cum viro aliquo improbo
est (v. 273 fortasse cum lenone), cum in Terentii Andria cum puella ’
quadam, quae soror credita est, venerit. Tum hic dotis pars antecepta
est (v. 12), et Simo ex agris advenit (ν. 44), quae res in Andria non
inveniuntur. Denique fratrem eum, qui in v. 50 commemoratur. eum
esse, qui ad Andrum insulam appulsus ibique mortuus sit, vix credo.

Quae cum ita sint, fragmentum hoc ex Andria Menandrea servatum
esse non potest, cum tantae discrepantiae comoediarum Terentianarum
commentatores non fugerint, etiamsi ignoramus, quomodo exemplaribus
Graecis usi sint poetae Latini.

Sed scripsit Menander simillimi argumenti comoediam Perinthiam.
Neque etiam ex hac comoedia servata haec esse inde apparet, quod, quid
secum deliberaverit Perinthiae Davus, apud Photium Berol. p. 5 et
§uidam s. v. ἁβίλτορος invenitur, et quod domino Davi nomen Laches
est. et quod sermone inter senem et uxorem eius habito argumentum
'explicatum esse e Donati commentario ad Andr. prol. v. ¹4 scimus.

Restat igitur. ut poetam aliquem his fabulis Menandreis usum.
nostram comoediam composuisse arbitremur. Nomina Davi et Simonis,

