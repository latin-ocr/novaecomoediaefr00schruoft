Pap. Ghbran Ῑ. 21

confirmet, alter propter rei periculum consilio uti non vult. Quod
puella ea, quae in potestate lenonis videtur esse, Eleusine nata
esse putetur (v. 6), bene quadrare ad Eleusinem Aegyptiacam,
vicum suburbanum Alexandriae, ubi hominum libidinosorum locum
fuisse Strabo (p. 800) rettulit, Sudhausius me docuit.

11. (ΙΙ.) Cui fragmento secundum quod edidit Jouguet spatio quodam inter·
misso postponendum esse arbitror, cum in altera columna eius de
eadem puella liberanda agam. Nam iuvenis quidam narrat col-
locutori, quomodo servum, qui consilium suum probare noluerit,
vituperaverit. Quem servum se vi vel dolo uti nolle ea de causa
dixisse puto, quod puellam re vera liberam natam esse sciret.
Nam iuvenis ille orationi suae haec addit verba: Sed si tantulum
veri servus dixit, omnium civium interest servari puellam. Quid
deinde, qui colloquuntur, facere constituant, intellegere non possumus.

Praesentem aliquem increpari censuit Jouguet et lenonem
esse putavit, qui eum vituperet, cum valde glorietur, quod civis
sit. Quam sententiam probare non possum. — In prioris co—
lumnae tredecim versibus male servatis patrem quendam que-
rentem videmus, quod nemo fidum se praestiterit excepto verna
Dromone. Nam de ipso quoque filio adoptato se scire dicit
eum neque ab initio parentibus gratiam habuisse neque nunc
reddere, cum puellam quam maxime auxilio carentem non adiuvet
(v. 24 sq. a Sudhausio explicati sunt).

111. (1.) Puella ea, quam saepe commemoravimus, eo modo e manibus
domini sui liberata videtur esse, ut a parentibus suis liberis agnita
sit, cum in priore columna fragmenti eius, quod Jouguet primum
edidit, per vestimenta puerilia agnoscatur a parentibus suis filia,
quae olim perdita erat, cum ad mulierem hospitalem rogata
missa esset. — Totum enim fragmentum qui respexerit, proba·
bilius esse concedet, agi de filia quadam potius quam de filio,
etiamsi quae adhibetur in v. 58 allocutio παῖ ad utrumque referri
potest [cf. Ph. Legrand l. 1. —- formam γαμουμένη (ν. 59) ad
filiam, non ad matrem, referendam esse credo].

In columna posteriore parentes filiam fortuna sibi redditam
in domum vicini cuiusdam inducunt qui Moschioni, fratri puellae,
liliam suam se daturum nuptiasque paraturum esse promisit.

Pauca liceat hoc loco e coniectura addere: Cum nuptiae a
parentibus praeparatae in novis comoediis vix unquam perficiantur,
Moschionem recusaturum esse puto, ne illam puellam ducat.
Immo eum amare eam puellam existimo, quae nunc soror eius
facta est, ita ut verba puellae haec: ὁ Μοσχίων ἀδελφὸς ἰμός
betur. πάτιρς terrorem eius exprimant (cf. etiam A. Koerte,
l. 1. p. ²29, qui cum bis fragmentis Moschionis in Pericir.

